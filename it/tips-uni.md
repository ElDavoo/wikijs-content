---
title: Tips per l'università
description: 
published: true
date: 2022-12-28T22:00:24.979Z
tags: public, enable-comments
editor: markdown
dateCreated: 2022-12-28T21:19:53.827Z
---

Più vai avanti e più sarà facile. L'obiettivo alla triennale è filtrare quelli scarsi e ridurre il numero degli studenti.

Di solito si dice che quando si litiga da fidanzati sono io contro te, quando si litiga da sposati siamo noi due contro il problema. Stesso concetto applicabile dappertutto: Non sei tu "contro" (in gara) contro i tuoi colleghi di corso. Siete VOI contro l'esame.

E' normale non passare un esame, anche più e più volte.

Ti basta guardare i post qui dentro. Non ti scoraggiare. (Mi viene in mente una cosa molto scollegata per qualche motivo: Spesso la comunicazione fra un aereo e una torre di controllo non è chiara, per cui il pilota non deve aver paura di chiedere di ripetere, anche 10 volte). Cerca di non fare zapping, ma di concentrarti su un obiettivo alla volta (o due, max 3).

Prova le svariate tecniche che si trovano online.

(metodo pomodoro, app per prendere note, mind maps, approccio top-down, gratificazioni, server discord per studiare insieme, c'era un post di qualche giorno fa che parlava di stand-up metting, andare a studiare in luogo pubblico, etc etc). I metodi migliori sono soggettivi, quindi bisogna provarli tutti.

Auto-analizzati: Quale parte del tuo metodo di studio ti fa andare bene, capire i concetti?

La rete di contatti.

Studia insieme a chi sembra migliore, più performante di te. Non aver paura di rompere le scatole. Chiedi anche ai professori, fatti vedere a ricevimento (sforzati di superare la timidezza...). I professori notano molto l'impegno.

Ottimizza il tempo.

Praticamente l'unica cosa rimasta in questo universo che ci mette sullo stesso piano è che le giornate di tutti sono fatte di 24 ore. La app Calendario ce l'hanno tutti preinstallata sul telefono, forza, aprila e inizia a usarla.

Devi prima aumentare l'efficienza del tempo dedicato allo studio. Come si è detto in altri commenti, non serve a niente allocare 5 ore al giorno di studio se in realtà ne fai solo una (mancanza di concentrazione o metodo sbagliato... si rimanda al secondo punto)

Se ciò non funziona o non è abbastanza, devi ridurre il tempo non allocato allo studio. Ovviamente devi stabilire tu cosa vale la pena fare che non sia studiare.

Questo è soggettivo e opinabile, ma mi sento di dirlo lo stesso: Le piattaforme social (instagram, tiktok, reddit...) sono fatte in modo che tu, utente, passi più tempo possibile (per farti vedere più pubblicità). Cerca di limitare l'utilizzo dei social, guardare le storie della gente che si laurea, va al mare, fa i balletti idioti di certo non è produttivo (e a me sinceramente non interessa proprio...)

Importante: Il sonno NON è una perdita di tempo, anzi è essenziale. Studiare la notte funziona per qualche giorno, ma poi il cervello ti fa pagare caro il conto (cioè avrai il livello cognitivo di un comodino e non servirà a niente restare up fino a tardi).

Ho notato che (per me), al posto di sforzarmi di andare avanti a leggere, studiare, etc.. quando hai questa sensazione di sonno, di oppressione, etc, è MOLTO più producente fermarsi e fare un power nap di 15 minuti. Uno non lo fa perché penso "non posso dormire devo studiare" ma l'effetto è opposto. (Purtroppo questa cosa mi capita anche a lezione! Devo provare a regolarizzare i power nap, magari così il problema scompare)